#Organisering av teamet
En av de viktigste oppgavene i starten av et nytt prosjekt er å organisere teamet. Det er ønskelig å sette klare forventninger til hverandre og skape en tentativ plan og arbeidsfordeling. I løpet av de første ukene har vi derfor brukt mye tid på å bli kjent gjennom å kartlegge kompetanse, etablere roller samt fastsette en prosjektmetodikk. I tillegg til å drøfte dette generelt før vi startet med det tekniske arbeidet, ønsket vi å utarbeide en teamkontrakt som gjorde tankene mer håndfast. Vi innlemmet momenter fra Deloppgave 1 og 2, samt introduserte egne momenter vi følte var viktige for vår gruppe. 

Sammen ble vi enige om kjøreregler for prosjektarbeidet videre. Momenter vi tok opp i teamkontrakter var følgende: 

**Roller**
Basert på fremlagt kompetanse og personlighetstrekk har vi utarbeidet tentative lagroller.
 
-	Leder: Hannah. Hannah ble et naturlig valg som leder ettersom hun evner å se hele gruppen, samt har gode tekniske ferdigheter i Java som gir henne en god oversikt.
-	Nestleder: Erik H. Erik H har studert lenge, og bacheloren i økonomi og administrasjon fra Handelshøyskolen gjør han til en god rådgiver for Hannah.
-	Kundekontakt: Chantal. Chantal er svært serviceinnstilt med internasjonal erfaring, og vi mener hennes imøtekommenhet er en viktig egenskap i kontakt med kunden.
-	IT-ansvarlig: Erik I. Erik I har god teknisk kompetanse også utenfor Java fra sin jobb som IT-ansvarlig på realfagsbygget. Han har god erfaring med å sette seg inn i, og forklare ulike tekniske plattformer
-	Miljø/HR-Ansvarlig: Alexander. For å bekjempe konformitet i en gruppe er det viktig at vi alle blir bedre kjent. Alexander ble umiddelbart ansett som en som klarte å skape godt samhold i gruppen, og få folk til å åpne seg. 

**Kommunikasjon og plattformer**
Ettersom vi er et team på kun fem personer, ønsker vi å holde oss til så få som mulig kommunikasjonsplattformer for å ha best mulig oversikt. Vi bruker Messenger som viktigste kommunikasjonskanal ettersom responstiden er kortest. Trello blir brukt for å holde oversikt over prosjektprogresjon. Generelt tekstarbeid blir samlet i felles Google Docs, mens kode blir pushet til et felles Git repository.

**Arbeidsfordeling og oppfølging**
Ettersom dette er et skoleprosjekt ønsker vi at alle skal få så mye som mulig utbytte av arbeidet og ønsker en jevn fordeling av alt arbeid. Dette betyr ikke at vi forstår at vi må spille på hverandres styrker heller enn svakheter. (Vi ønsker derfor at en persons styrke kan brukes i opplæring av andre og at man dermed arbeider mye sammen.).

Videre ønsker vi å starte hvert møte med en brief av hva vi har gjort siden forrige møte. Der presenterer en hva man fikk til, og hva man har strevet med å prøve å få til. I teamkontrakten ble vi enige om å være svært mottakelig for konstruktiv kritikk, og briefen er et typisk sted vi er var på at dette skal komme. Det vil gjøre oss enda mer åpen for å motta kritikken, og bruke den til å forbedre prosjektet vårt. 

**Forventninger til hverandre**
Det første nye momentet i teamkontrakten vår var hvilke forventninger vi ønsket å stille til hverandre, og hvordan vi skal kommunisere dersom disse forventningene ikke holdt. Ved lavere arbeidsinnsats enn avtalt er vi enige om at tilbakemeldinger er nødvendig, og at leder har et spesielt ansvar. Ved lavere levert kvalitet enn forventet og ikke opprettholdt tidsfrist mener vi det er viktig med tydelig kommunikasjon på forhånd. Det skal være rom for å ikke klare å få til noe, men det skal da sies ifra at man trenger hjelp for å nå kvalitetsmål eller tidsfrist. Vi har og fastsatt at vi ønsker jevnlige møter med god kommunikasjon for å sikre at vi arbeider som et team, og ikke kun jobber individuelt. 

**Møtedeltakelse**
Vi ønsket også å være enige på forhånd om spilleregler når vi har møter som er utenfor gruppetimene. Vi ønsker å begrense mobilbruk til et minimum når vi jobber sammen, og heller ta pauser når det trengs. Videre er man travel som student, og vi ønsker å verdsette hverandres tid ved å ikke komme for sent, og som minimum gi beskjed dersom noe uforutsett har dukket opp som gjør at man ikke kommer tidsnok. Det vil skape grunnlag for mer effektive møter. Vi er og enige om å være fleksible for at alle ikke kan møtes fysisk til hvert møte, og har discord som et alternativ dersom noen ikke er til stede.

**Miljø i teamet**
Det er viktig å reflektere rundt normer som skal gjelde i teamet for å skape et teammiljø der gruppemedlemmene tørr å si sin mening og komme med viktige innspill. 
Tilbakemeldinger: Vi er enige om at konstruktiv kritikk alltid skal komme sammen med positive tilbakemeldinger. Kritikken skal heller ikke være belærende. 
Innspill fra teammedlemmer: For å sikre at alle teammedlemmer får sagt sin mening er det viktig at leder tar ansvar og delegerer ordet til alle rundt bordet på viktige temaer, samt jevnlig spør om noen har innspill. Ved individuell brainstorming før diskusjoner er vi enige om at alle må si alle sine forslag, der ingen forslag er dumme. 
Motivasjon: For å opprettholde motivasjonen gjennom hele prosjektet er det viktig at vi tar kontroll over oppgaven, og kommer med morsomme idéer som vi vil implementere i spillet. 
Konstruktivt kommunikasjonsklima: Vi mener vi opparbeider et mer konstruktivt kommunikasjonsklima dersom vi blir bedre kjent, og miljøansvarlig vil ta initiativer for å sørge for dette. Eksempelvis skal alle lage en kahoot om seg selv. 
Uenigheter og uønsket atferd: Dersom det oppstår uenigheter må vi sette av tid til å kommunisere synspunktene våre og oppnå kompromisser. Leder eller miljøansvarlig vil ha et ekstra ansvar på å gi tilbakemelding dersom noen i teamet føler at de blir utsatt for uønsket atferd. 

**Refleksjon**
Etter vi har mottatt tilbakemelding fra hver innlevering vil vi reflektere over om vi har fulgt teamkontrakten, og om vi følger den overordnede planen vi har satt for oss selv. Videre må vi, med bakgrunn i tilbakemeldingene, oppdatere planen vår for hvordan vi skal arbeide bedre videre. 



##Proggy Gonzales

Proggy Gonzales har lest hardt i hele år, men i dag skal han på eksamensfest, og må rekke butikken før ølsalget stenger. Han har donert alle pengene sine til unicef og må løpe gjennom Bergen sentrum og samle penger for å få råd, og han må unngå gateselgere som ikke gir seg uansett hvor hardt han sier at han allerede er fadder. 
Aspekter:
Scrolles horisontalt, power-up gjør han raskere, munnbind og caps gjør han usynlig, flere levels


##Brukerhistorier

Som spiller er det viktig å ha god oversikt over hvordan man ligger an med tiden, og det bør være en tydelig nedtelling/klokke på skjermen.
Som spiller ønsker jeg et spillbrett som tydelig viser meg som spiller, samt hvor jeg kan og ikke kan gå
Som spiller har jeg behov for en oversikt over hvor mye penger jeg har samlet inn slik at jeg vet jeg har råd til øl når jeg når butikken.
Som spiller er det viktig å vite hvordan jeg kan tape spillet, slik at jeg kan holde seg unna farene/fiender.
Som spiller trenger jeg å vite hvordan fiender ser ut slik at jeg kan lettere unngå dem.
Som spiller er jeg avhengig av vite hvordan målet ser ut, slik at jeg kan klare å finne fram.
Som spiller må jeg vite hvilken vei jeg skal gå for å nå fram til målet.
Som spiller ønsker jeg en gøy og engasjerende grunn til å spille, derfor bør det være et mål man skal oppnå og/eller en score-funksjon
Som ny og uerfaren spiller ønsker jeg et spill som er enkelt å forstå og vil ha enkle kontroller og grafikk som er intuitive
Som spiller bør jeg vite når spillet har startet og når målet er oppnådd / spillet er over


**Prioritert liste over brukerhistorier til første iterasjon**

Som spiller ønsker jeg et spillbrett som tydelig viser meg som spiller, samt hvor jeg kan og ikke kan gå
Som ny og uerfaren spiller ønsker jeg et spill som er enkelt å forstå og vil ha enkle kontroller og grafikk som er intuitive



##Oppsummering:

Vi fulgte en youtube tutorial (https://www.youtube.com/watch?v=om59cwR7psI) for å få til å vise grafikk og en spiller på skjermen. 
Denne koden kommer vi til å ta utgangspunkt i, men ettersom vi ser for oss et ganske forskjellig spill fra slik tutorialen utvikler må vi gjøre mange egne endringer etter hvert. Vi har laget vår egen enkle grafikk til spilleren. 

Vi har ikke implementert tester ennå fordi vi er litt usikker på hvordan mappestrukturen i prosjektet bør være. 

Det meste har fungert bra, men foreløpig har vi ikke brukt trello sånn som vi kanskje så for oss at vi skulle. Men vi ønsker å fortsette å bruke det og prøve å bli mer effektive i bruken av trello.

Det var litt vanskelig å sette i gang med å få bruke repo-et, også ønsker vi å få til en god mappestruktur før vi får for mange filer i repo-et.

Til neste iterasjon ønsker vi å ha et spillbrett med et gatenivå som man kan løpe bortover og hoppe og gode tester som hjelper oss med å videreutvikle spillet

