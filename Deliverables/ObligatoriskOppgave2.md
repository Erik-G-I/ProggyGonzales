# Deloppgave 1
### Møtereferater
Ettersom møtereferater ikke var inkludert i vår forrige innlevering velger vi nå å inkludere møtereferatene fra alle møtene våre.

**Gruppetime 25. januar 08.15**
Til stede: Hannah, Erik I, Chantal, Erik H.
Jobbet med øving 1
 
**Gruppetime 1. februar 08.15**
Til stede: Hannah, Erik I, Chantal, Erik H.
Jobbet med øving 2
 
**Gruppetime 8. februar 08.15**
Til stede: Hannah, Erik I, Chantal, Erik H.
Begynner med brainstorming av navn og historie, og fordeler roller i teamet. Vi blir enige om å ha et møte senere den uka, der vi skal presentere ideer til spill, navn og brukerhistorier. Reflekterer også over forventninger vi har til hverandre i gruppa. 
 
**Tilleggsmøte 10. februar 16.00**
Til stede: Hannah, Erik I, Chantal, Alexander, Erik H.
Første møte med Alexander på teamet. Han presenterte seg, og fikk tildelt rolle som miljøansvarlig og assisterende kundekontakt. Alle presenterte ideene sine, og vi bestemte oss for navn og historie. Det ble også laget en teamkontrakt, og vi ble enige om å alle lese over til neste gang vi møttes. Videre ønsker vi å lage et rammeverk for koden.

 
**Gruppetime 15. februar 08.15**
Til stede: Hannah, Erik I, Chantal, Alexander, Erik H (Discord).
Erik I hadde laget utgangspunktet for koden og introdusert for måten vi skal arbeide på git med branches og commits. 

**Tilleggsmøte 19. februar 16.00**
Til stede: Hannah, Erik I, Chantal, Alexander, Erik H (Discord).
Startet å skrive på MD-filen som skulle leveres, brukerhistorier. Vi ønsket å tilpasse spillet vårt til Bergen sentrum, og med det kommer vi til å trenge mye visuelt. Fram til nå har ikke arbeidet som kundekontakt krevet mye, så Chantal tok på seg rollen som "Visuell ansvarlig" Chantal begynte å lage litt visuelt med bybane, buss, bryggen, RFB.
Erik I lagde et par tester har blitt laget i mellomtiden. Fordelte arbeidsoppgaver til ferdigstilling av innleveringen.
 


**Tilleggsmøte 21. februar 16.00**
Til stede: Hannah, Erik I, Chantal, Alexander, Erik H.
Gikk over, ferdigstilte og leverte innlevering 1.



**Gruppetime 22. februar 08.15**
Til stede: Hannah, Erik I, Chantal, Alexander, Erik H.
Vi reflekterte hvordan vi hadde arbeidet med første innlevering og hvordan det hadde gått. Vi var enige om at arbeidet på Trello hadde forbedringspotensiale. Vi ble enige om å oppdatere oftere og følge mer med for å vite progresjonen nå som mange flere momenter skulle med i oppgaven. Frem til nå hadde det ikke vært så veldig kodeteknisk, men vi ble enige om å skulle gjøre mer parprogrammering fram mot neste innlevering for å kunne diskutere mer.
 
**Gruppetime 1. mars 08.15**
Til stede: Hannah, Erik I, Chantal, Alexander, Erik H.

Hannah presenterer at bakgrunnen scroller. Alexander presenterer hoppefunksjonen. I dette møtet har vi planlagt veien videre. Vi gikk gjennom MVPene og fordelte oppgaver for tiden framover. Det første kravet vi ønsket å få på plass var at Proggy responderte på terrenget rundt seg så bra som mulig. Ettersom det kom til å påvirke mye av resten av koden fant vi ut at Chantal kunne lage en timer ettersom det ikke kom til å interagere i stor grad med resten av det arbeidet. 
 

**Gruppetime 8. mars 08.15**
Til stede: Hannah, Erik I, Chantal, Alexander, Erik H.

Erik H og Alexander hadde hatt en parprogrammeringsøkt og viste frem collision, presenterte problemet det medførte for hoppingen. Erik I hadde laget design til litt power ups og penger, og presenterte dette. Vi drøftet hvordan vi skulle løse problemet med hoppingen, og fordelte arbeidsoppgaver der Erik I og Erik H skulle prøve å løse problemet. 

Chantal viste fram timer og hvordan den kunne utvikles videre når fiender etterhvert ble lagt til. Hun skal arbeide videre med å gjøre at timeren avslutter spillet med game over. 
 
 
**Gruppetime 15. mars 08.15**
Til stede: Hannah, Erik I, Chantal, Alexander, Erik H.

Gruppetimen er digital så vi møtes på et booket grupperom. Erik I og Erik H har hatt en parprogrammeringsøkt siden forrige møte, og presenterer hvordan hoppingen er for øyeblikket. Blir enige om at Erik I jobber videre med å fikse problemene tilknyttet hoppingen og Hannah + Alexander jobber med å legge til et scoresystem som samarbeider med penger i spillet. Chantal skal lage Game Over når tiden går ut. Erik H skal starte med tekstarbeidet til innleveringen.
 
 
**Gruppetime 22. mars 08.15**
Til stede: Hannah, Erik I, Chantal, Alexander, Erik H.

Alexander og Hannah presenterer hvordan scoresystemet funker og hvordan det er implementert.
Samme uke som innlevering. Vi jobber med å gjøre koden kjørbar til neste innlevering. Vi fordeler oppgaver vi skal gjøre fram mot neste møte. Vi har fått tilbake første innlevering og vet at det er en del vi må jobbe med.

**Tilleggsmøte 24. Mars 12.30**
Til stede: Hannah, Erik I, Erik H, Chantal (Discord), Alexander (Discord).

Jobbet med tekstarbeidet til innleveringen. Erik I viste fram at han hadde fikset buggen med hoppingen. Fordelte arbeid for å kunne levere dagen etter.

### Roller
Som nevnt i møtereferatene er den eneste endringen i roller at Chantal har tatt ansvar for det visuelle. Her bidrar og Erik I med noen grafiske elementer. Vi synes rollene har fungert svært godt, og gjør at hvert enkelt medlem har meningsfulle ansvarsoppgaver og at alle medlemmer naturlig må bidra for å dekke sitt område. Dette har bidratt til generell god harmoni i teamet. 

### Prosjektmetodikk og retroperspektiv
Prosjektmetodikken vi i utgangspunktet hadde valgt var Kanban, og vi mener dette fortsatt er riktig prosjektmetodikken. Vi har derimot et par forbedringspotensialer. Frem til nå har koden vært oversiktlig med ikke alt for mange momenter som gjør at det har vært lett å følge progresjonen for hvert enkelt medlem. Dette har ført til at vi ofte har følt at vi ikke trenger å legge inn alt av oppgaver i Trello. Videre vet vi at koden blir mer kompleks, og store arbeidsoppgaver kommer til å gjennomføres parallellt. Det er derfor viktig fremover at vi i større grad oppdaterer Trello, og bruker funksjonene den tilbyr i mye større grad, ved å legge seg selv inn som deltaker på oppgaver og skrive kommentarer. 
Vi har i tillegg valgt å innføre momenter fra Scrum der vi gjør oss ferdig med små funksjonelle oppgaver raskere slik at disse funksjonene kan brukes videre i andre deler av prosjektet. Vi føler derimot ikke at XP som prosjektmetodikk i stor grad er relevant for oss da vi har god kontroll på hvor vi ønsker å nå, og vi har få muligheter for negative ytre påvirkninger. 
Vi har derfor sett oss ut spesielt to forbedringsområder vi øsnker å jobbe med fram mot neste innlevering:
- Oppdatere Trello i større grad
-- https://trello.com/invite/b/Ar2twdkF/2578d5c9c7cbb0249909c3e82a326c30/inf112
- Arbeide mer i par eller team på tre for å få bedre overblikk over koden


### Kommunikasjon og samarbeid
Det er en konsensus blant gruppemedlemmene at vi jobber godt sammen og jevnt. Vi mener alle bidrar bra til teamet på forskjellige måter. Vi har styrker på forskjellige fagområder der noen gruppemedlemmer er svært god på den tekniske kodebiten, mens andre er gode på visuelt grafisk arbeib eller overordnet prosjektgjennomføring og akrivearbeid. Vi prøver likevel å inkludere alle i de ulike oppgavene for å få best mulig utbytte. Gjennom parprogrammering har kodesterke medlemmer viktigheten av flere perspektiver vist seg nyttig til å løse større problemer. Vi slet bl.a mye med en jump-funksjon som vi etterhvert fikk fikset. Gjennom parprogrammering har det ført til forskjeller i antall commits, og den generelle commit-policien blant gruppemedlemmene har vært forskjellig. Mens noen committer større endringer, har andre mange små. Vi har konkludert med at arbeidsmengden på hvert gruppemedlem har vært relativ jevn. 



# Deloppgave 2

### Stretch-goal
Vi har et mål om å kunne spille Proggy Gonzales med to spillere på samme maskin. Når det spilles som multiplayer vil det da være en konkurranse mellom spillerne, der den som kommer fram til mål med nok penger først vinner spillet. Vi ser for oss å dele skjermen vertikalt, og at spillerne spiller på hver sin del av skjermen.

### MVP-krav

1. Vise et spillebrett
2. Vise spiller på spillebrett
3. Flytte spiller (vha taster e.l.)
4. Spiller interagerer med terreng
5. Spiller har poeng og interagerer med poenggjenstander
6. Vise fiender/monstre; de skal interagere med terreng og spiller
7. Spiller kan tape (når tiden går ut)
8. Mål for spillbrett (butikken når spiller har nok penger)
9. Nytt spillbrett når forrige er ferdig
10. Start-skjerm ved oppstart / game over
11. Støtte flere spillere (enten på samme maskin eller over nettverk)

| Brukerhistorier | Akseptansekriterier | Arbeidsoppgaver | MVP-krav |
| --------------- | ------------------- | --------------- | -------- |
| Som spiller er det viktig å ha god oversikt over hvordan man ligger an med tiden slik at man lettere kan nå butikken i tide. | Tiden skal tydelig vises på skjermen i form av nedtelling, og eventuelt bli mer tydelig når den er i ferd med å renne ut. | | 7
Som spiller trenger jeg å vite/forstå hvordan fiender ser ut slik at jeg kan lettere unngå dem. | Spillregler og historie skal vises med oversikt over fiender og farer på en startside før spillet er i gang. Fiendene skal også ha god nok grafikk slik at det ikke er noe spørsmål om hvilken rolle de har. | | 10, 6
Som spiller ønsker jeg et spillbrett som tydelig viser meg som spiller, samt hvor jeg kan og ikke kan gå | Spiller skal ikke kunne gå, falle eller hoppe gjennom plattformer og vegger. Vedkommende må også stå på bakken for å kunne hoppe | | 2, 4
Som spiller har jeg behov for en oversikt over hvor mye penger jeg har samlet inn slik at jeg vet jeg har råd til øl når jeg når butikken. | En poenggjenstand blir borte når en spiller går på den, og poengscoren økes. Poengoversikten skal vises tydelig på skjermen. | | 5
Som spiller bør det være tydelig hva som er mål, slik at jeg kan klare å finne fram raskest mulig. | Butikken/målet skal ha et dominerende utseende med god grafikk. Er også viktig at spiller blir informert om hva som er målet med spillet, slik at vedkommende vet hva de skal se etter. | | 8, 10
Som spiller ønsker jeg en gøy og engasjerende grunn til å spille | Et velfungerende spill med et mål man skal oppnå og en score-funksjon som gir spiller motivasjon til å spille. | | 8, 5
Som ny og uerfaren spiller ønsker jeg et spill som er enkelt å forstå | Spillet må ha enkle kontroller og grafikk som er intuitive. | | Alle
Som spiller bør jeg vite når spillet har startet og når målet er oppnådd / spillet er over | Spillet skal ha en startside som forsvinner når spillet er i gang og en tydelig game-over-side når spiller har tapt. | | 10
Som spiller trenger jeg å se meg selv på skjermen hele tiden for å holde oversikt over hvor jeg er i spillverdenen, og vite hvor jeg skal gå videre. | Skjermen må følge med spilleren, slik at spiller alltid er i sentrum. | | 4, 1
Som spiller vil jeg ha muligheten til å spille mot og med andre. | Spillet skal være mulig å spille med to spillere som konkurerer mot hverandre der skjermen blir delt i to, og hver spiller får hver sin del av skjermen. | | 11 

**Prioritert liste over brukerhistorier til andre iterasjon**
- Som spiller trenger jeg å se meg selv på skjermen hele tiden for å holde oversikt over hvor jeg er i spillverdenen, og vite hvor jeg skal gå videre.
- Som ny og uerfaren spiller ønsker jeg et spill som er enkelt å forstå
- Som spiller har jeg behov for en oversikt over hvor mye penger jeg har samlet inn slik at jeg vet jeg har råd til øl når jeg når butikken.
- Som spiller er det viktig å ha god oversikt over hvordan man ligger an med tiden slik at man lettere kan nå butikken i tide.

**Liste over brukerhistorier prioritert videre**
- Som spiller trenger jeg å vite/forstå hvordan fiender ser ut slik at jeg kan lettere unngå dem.
- Som spiller bør jeg vite når spillet har startet og når målet er oppnådd / spillet er over.
- Som spiller er det viktig å ha god oversikt over hvordan man ligger an med tiden slik at man lettere kan nå butikken i tide.
- Som spiller bør jeg vite når spillet har startet og når målet er oppnådd / spillet er over.



**MVP-krav oppfylt** 

MVP-kravene vi har fokusert på siden forrige innlevering er krav 4 og 5. Det var omfattende å få spiller til å interagere med terrenget, så mye tid gikk til dette. Etter at krav 4 var oppnådd, var det enkelt å implementere mynter i spillet som en egen type tile som forsvinner når spilleren kolliderer med den. Noe annet vi brukte mye tid på var hoppefunksjonen til spilleren. Dette fikk vi til relativt raskt, men utfordringen var å få hoppingen til å fungere med terrenget og å gjøre det mulig å bruke de andre piltastene mens man fortsatt var i lufta. Dette har vi nå fått til, men ser for oss at vi vil prøve gjøre enda bedre i fremtiden. I tilegg har vi klart å få nedtelling på skjermen. Foreløpig er den nedtellingen satt fra et minutt uten at noe skjer når tiden har gått ut, så vi har litt å jobbe med videre her.



**MVP-krav prioritert videre**

De neste kravene vi vil fokusere på å oppnå er krav 6 og 7. Vi vil få til å implementere gateselgere/fiender så snart som mulig, samt power-up gjenstander. Som allerede nevnt, har vi klart å vise nedtelling på skjermen, så det som gjenstår for å oppnå krav 7 er å få spillet til å ta slutt og vise at spiller har tapt når tiden har rent ut. Når krav 7 er oppfylt, vil vi begynne å jobbe mot å oppfylle krav 10 slik at når spiller har tapt, vil en game-over-skjerm dukke opp.


# Deloppgave 3

**Utbedring av feil siden sist**

- Main: På forrige innlevering fikk vi tilbakemelding om at det ikke var mulig å kjøre main-metoden vår, og dermed ikke mulig å prøve spillet. Dette var fordi mappestrukturen ikke automatisk gjenkjente resources-mappen vår som en source-mappe. Vi flyttet derfor resources inn i main-mappen ( src/main/java) og main-metoden skal nå fungere å kjøre. 
- Vi har sett nærmere på prosjektmetodikk vi har brukt, og blitt enige om hvordan det best kan brukes fremover. 
- Lagt til link til trello-boardet.
- Koblet sammen nye brukerhistorier til kommende MVP krav og laget akseptansekriterier til hver av de. 
- Nye arbeidsoppgaver er fordelt, men også fått en oversikt over hver enkeltes tidligere arbeidsoppgaver, slik at det blir enklere å vite hvem som har lettest for å løse fremtidige problemer. 


**Klassediagram er lagt til under bilder**


